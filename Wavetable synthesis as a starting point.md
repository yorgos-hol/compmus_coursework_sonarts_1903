# Δημιουργία synths χρησιμοποιώντας τη wavetable synthesis ως αφετηρία
## Σύνοψη

Η παρούσα εργασία στοχεύει στην αναζήτηση μεθόδων επεξεργασίας κυματομορφών που είναι αποθηκευμένες σε δείγματα. Η επεξεργασία τους αυτή γίνεται στο πλαίσιο δημιουργίας διάφορων synths, με γνώμονα τον πειραματισμό πάνω στον ηχητικό σχεδιασμό. Ο σχεδιασμός ήχων μέσω plug-ins  είναι μία διαδικασία με την οποία είμαι εξοικειωμένος, ωστόσο στο περιβάλλον του κώδικα supercollider απαιτεί κατανόηση μαθηματικών εννοιών και λογικής ως η ιεράρχηση και επιλογή ενεργειών και προγραμματισμού συλλογισμών. Επομένως, ο κώδικας τον οποίο συνοδεύει το παρόν κείμενο αποτελεί μία πρώτη απόπειρα εξερεύνησης της λογικής ως μέθοδος παραγωγής ιδιαίτερων ήχων. 

Ο κώδικας περιλαμβάνει μία μέθοδο συμπλήρωσης κυματομορφής η οποία διαβάζεται πλέον ως wavetable. Έπειτα όμως ως βάση χρησιμοποιούνται κυματομορφές αποθηκευμένες σε αρχεία και buffer. Αυτές δημιουργήθηκαν με το πρόγραμμα Audacity, ενώ προβλέπεται και μέθοδος χρήσης οποιουδήποτε ηχητικού δείγματος ως κυματομορφή, καθώς η μέθοδος Buffer.read είναι προγραμματισμένη να διαβάζει 512 frames, καθιστώντας κάθε sample έτοιμο προς μετατροπή σε wavetable. Αυτό συμβαίνει γιατί στη wavetable synthesis είναι απαραίτητη η χρήση sample που έχουν αριθμό frames ίσο με αριθμό δύναμης του 2, εξαιτίας του modulo που χρησιμοποιεί η γεννήτρια (Bristow-Johnson, R. 1996. Wavetable synthesis 101, a fundamental perspective. In *Audio Engineering Society Convention 101. Audio Engineering Society* ResearchGate http://www.researchgate.com/ (accessed April 3, 2019)).
